# Εισαγωγή στο 2ο Μέρος, Προχωρημένος Προγραμματισμός με τη Java {#Java}
@ Γιάννης Κωστάρας

---

Καλώς ήρθατε στο 2ο μέρος της σειράς μαθημάτων εκμάθησης της γλώσσας προγ/σμού Java. Στην πρώτη ενότητα, "Εισαγωγή στον προγραμματισμό με τη γλώσσα προγραμματισμού Java" μάθαμε τη σύνταξη της γλώσσας, μέσω του jshell που εμφανίστηκε στην έκδοση 9, γνωρίσαμε τις δυνατότητες που προσφέρει η γλώσσα για αντικειμενοστραφή προγραμματισμό, μάθαμε για τις δομές δεδομένων που προσφέρει, αλλά και για χρήσιμα θέματα όπως διαχείριση εξαιρέσεων, τους απαριθμημένους τύπου (Enums), για δημιουργία αρχείων καταγραφής (logging) και πώς να τεστάρουμε τον κώδικά μας γράφοντας unit tests.

Οπλισμένοι με αυτήν την γνώση μπορείτε να γράψετε πολλά προγράμματα και να λύσετε πολλά προβλήματα. Για να μπορέσετε όμως να γίνετε μάστερ της γλώσσας, σε αυτήν την ενότητα "Προχωρημένη Java" θα μάθετε πολλές από τις δυνατότητες τις γλώσσας για να κάνετε τα προγράμματά σας πιο αποδοτικά αλλά και να μάθετε άλλες βιβλιοθήκες της γλώσσας που θα κάνουν τη ζωή σας πιο εύκολη.

Συνοπτικά θα μάθετε:

* λ-εκφράσεις, ροές 
* πολυνηματισμό και αποδοτική Java
* διαχείριση του χρόνου με τις νέες βιβλιοθήκες της γλώσσας ```java.time``` 
* αποθήκευση/ανάγνωση δεδομένων σε δευτερεύουσα μνήμη υπό μορφή αρχείων, ΒΔ, XML ή JSON.
* επικοινωνία με ΒΔ μέσω JPA
* δημιουργία γραφικών εφαρμογών με Swing και JavaFX
* reflection
* annotations
* κανονικές εκφράσεις (regular expressions)
* δικτυακό προγραμματισμό

## Βιβλιογραφία
Η ακόλουθη βιβλιογραφία καλύπτει την ύλη αυτού του μαθήματος:

1. ["The Java Tutorial"](https://docs.oracle.com/javase/tutorial/)
1. Darwin I. F. (2014), _Java Cookbook_, 3rd Ed., O’ Reilly.
1. Deitel P., Deitel H. (2018), _Java How to Program_, 11th Ed., Safari.
1. Horstmann C. S. (2016), _Core Java, Volume 1 Fundamentals_, 10th Ed., Prentice-Hall.
1. Horstmann C. S. (2018), _Core Java SE 9 for the impatient_, 2nd Ed., Addison-Wesley.
1. [Java Notes for Professionals](https://books.goalkicker.com/JavaBook/JavaNotesForProfessionals.pdf)